---
draft: false
intro: >-
  Zoals gesteld
  ([hier](https://www.rusland1.nl/taal/190611-mannelijk-vrouwelijk-onzijdig/)),
  meestal is niet moeilijk te bepalen of een woord mannelijk, vrouwelijk of
  onzijdig is. Het wordt alleen een beetje ingewikkeld als het eindigt op het
  zachte teken, de **мягкий знак** of **ь**, en zulke woorden zijn er veel.
  Alvast handig is dit: ze zijn nooit onzijdig. Voor wat de rest betreft –
  mannelijk of vrouwelijk –, deze regels wijzen je de weg.
publishdate: '2020-07-16'
resources: []
seo_description: >-
  Hoe weet je of een Russisch woord mannelijk of vrouwelijk is wanneer het
  eindigt op het zachte teken (ь)? 
taal_onderwerpen:
  - woorden
title: Woorden eindigend op ь
trefwoorden:
  - gender
  - Russian with Tamara
  - русский с носителем
  - Ru-Land Club
voetnoot: ''

---

<br/>


#### Mannelijk

Een woord op ь is mannelijk in deze gevallen.


**Natural gender**<br/>
Woorden die een man aanduiden, zijn ook mannelijk voor de grammatica. Denk aan **царь** (tsaar), **король** (koning), **зять** (schoonzoon) en **парень** (jongen, vriendje, jongeman). 


**Kalendermaanden**<br/>
Alle maanden in het Russisch zijn mannelijk. Dat zie je meteen aan **март**, **май** en **август**, maar het geldt dus ook voor **январь**, **февраль**, **апрель**, **июнь**, **июль**, **сентябрь**, **октябрь**, **ноябрь** en **декабрь**.


Verder ook:

- De meeste zelfstandig naamwoorden op -**тель**, zoals **краситель** (verf, kleurstof), **строитель** (bouwer),  **учитель** (leraar), **выключатель** (schakelaar), **смотритель** (kijker), **водитель** (chauffeur, bestuurder), **руководитель** (baas, leidinggevende), **читатель** (lezer), **портфель** (portfolio), **приятель** (vriend).

- De meeste zelfstandig naamwoorden op -**арь**, zoals **вратарь** (keeper, doelman), **дикарь** (wilde), **пекарь** (bakker), **календарь** (kalender), **словарь** (woordenboek), **букварь** (abc-boekje).

- Een hele restcategorie aan woorden die onder een andere regel vallen, of waarvan je het geslacht maar aanneemt, opzoekt of vanbuiten leert. Zoals  **тюль** (tule), **рояль** (vleugel, piano), **шампунь** (shampoo), **конь** (paard, hengst), **фонарь** (lantaarn), **якорь** (anker), **дождь** (regen), **путь** (pad), **день** (dag), **полдень** (middag), **картофель** (aardappel), **корабль** (schip) en **Кремль** (Kremlin).





 <br/>

#### Vrouwelijk

Een woord op ь is vrouwelijk in deze gevallen.


**Natural gender**<br/>Woorden die een vrouw aanduiden, zijn ook vrouwelijk voor de grammatica. Zoals **мать** (moeder), **дочь** (dochter), **свекровь** (schoonmoeder). Ook te zien aan de laatste twee letters, zie verderop.


**Einde op -ость**<br/>Woorden die eindigen op -**ость** zijn vrouwelijk (die op -**ть** meestal ook, zie onder). Hier zijn er veel van; het is vergelijkbaar met het Nederlandse -heid. Denk allereerst aan **мягкость** (zachtheid); andere voorbeelden zijn **смелость** (moed, dapperheid), **нежность** (tederheid), **глупость** (domheid), **близость** (nabijheid), **плотность** (dichtheid), **любознательность** (nieuwsgierigheid). Ook vrouwelijk zijn **сухость** (droogte), **специальность** (specialisme), **радость** (vreugde) enzovoort.


**Einde op -бь, -вь, -дь, -зь, -сь, -ть**<br/>
Vrouwelijk zijn de meeste woorden met als laatste twee letters **бь**, **вь**, **дь**, **зь**, **сь** of **ть**. Zoals **любовь** (liefde) maar ook **ненависть** (haat), en **тетрадь** (aantekenschrift), **площадь** (plein),  **высь** (hoogte), **связь** (verbinding), **спесь** (hoogmoed), **церковь** (kerk), **мечеть** (moskee), **обувь** (schoenen) **кровать** (bed) en **нефть** (olie).

Daarop zijn uitzonderingen. Dierennamen zoals **голубь** (duif), **лебедь** (zwaan), **медведь** (beer), **гусь** (gans) en **лось** (eland) zijn mannelijk. Zo ook **гвоздь** (spijker), **дождь** (regen), **коготь** (klauw) en **ноготь** (nagel), **вождь** (leider), **локоть** (schouder) en **гость** (gast). Of ze vallen onder een andere regel, zoals **тесть** (schoonvader), 'natural gender' mannelijk.

**Einde op -чь, -шь, -щь, жь**<br/>Ook vrouwelijk zijn **ночь** (nacht) en **полночь** (middernacht), **мышь** (muis), **вещь** (ding), **брошь** (broche), **помощь** (hulp) , **рожь** (rogge), vanwege of te zien aan de laatste twee letters. 

 

<br/>

#### Wisselend

Die regels helpen je niet in alles. Zo kunnen woorden die eindigen op -**ль**, -**нь** of -**рь** zowel mannelijk als vrouwelijk zijn. Mannelijk zijn **спектакль** (voorstelling), **огонь** (vuur), **алкоголь** (alcohol) en **фестиваль** (festival). Vrouwelijk  de woorden **медаль** (medaille), **модель** (model) **мишень** (doel, doelwit), **осень** (herfst), **жизнь** (leven) en **дверь** (deur).

Links en video's helpen je verder.

<br/>

**Soft sign stories – Russian words ending in a soft sign -ь**<br/>
(Russian with Tamara, 2019, 3 m)

<iframe width="560" height="315" src="https://www.youtube.com/embed/S_i5TSOCOwc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

<br/>
<br/>

**Русская грамматика: род существительных, заканчивающихся на Ь**<br/>
(русский с носителем, 2018, 9 m)

<iframe width="560" height="315" src="https://www.youtube.com/embed/wQgL3_FWkvU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

 
<br/>
 <br/>

**Gender of words with SOFT SIGN (Ь) | Russian for Beginners<br/>**
(Ru-Land Club, 2018, 6 m)

<iframe width="560" height="315" src="https://www.youtube.com/embed/e3249VXborE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


<br/>
<br/> 

#### Meer


- [Слова на мягкий знак (-Ь): мужской или женский род?](https://youtu.be/1u1BaFdBlWY) (Oleg Ilyasov, 2019, 4 m)
- [Nouns with tricky genders](https://www.youtube.com/watch?v=CVTomKExcTA) (College Russian, 2018, 2 m) 
- [Существительные мужского и женского рода на Ь](https://youtu.be/J4NDydpuwQA) (Anastasija Žakula, 2018, 4 m)
- [Nouns Ending with a Soft Sign. What's Their Gender?](https://youtu.be/6JMAmKSEOMU) (Be Fluent in Russian, 2017, 4 m)
- [Мягкий знак в конце слова](https://youtu.be/nHPSjeKiwuY) (Русский язык с Таней Ключ, 2017, 2 m)

 
Als je het niet weet, gok dan op vrouwelijk. Het merendeel van de woorden op -**b** valt onder die categorie.

 